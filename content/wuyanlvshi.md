---
title: 元夕四首
author: 易悦阳
---
<center>（一）</center>
<center>毕竟遮不住，新春入旧寒。</center>
<center>少时难了了，老大徒多艰。</center>
<center>尽日深阖户，穷格总惘然。</center>
<center>身同长沙傅，归去在何年？</center>
&nbsp;

<center>（二）</center>
<center>天涯一片月，皎皎更无双。</center>
<center>不尽羁传舍，终期寄咏觞。</center>
<center>青春哭贾傅，皓首悔冯唐。</center>
<center>幸有相知几，人情近故乡。</center>
&nbsp;

<center>（三）</center>
<center>一去七八载，南通近日还。</center>
<center>垂腴书渐废，辍业体犹胖。</center>
<center>驽钝难驰骋，贫薄易解鞍。</center>
<center>不堪答问讯，淮蟹味正甘。</center>
&nbsp;

<center>（四）</center>
<center>赤县须臾至，曾乘万里风。</center>
<center>青山趋海雾，白日住洪钟。</center>
<center>介奥行将尽，瑶池始不逢。</center>
<center>何当挥玉斧，造化有无中？</center>
&nbsp;

